---
layout: post
title: "Jag är med och bygger samhället"
locale: sv
og_image: /assets/images/blog/zaher-foto-johan-falk.jpg
---

Den här artikeln postades ursprungligen på stockholmdirekt.se och [här kan du läsa orginal artikeln](http://www.stockholmdirekt.se/nyheter/jag-ar-med-och-bygger-samhallet/repdpnpls!1rOV9ve@zTt29u1FgbyBCg/) skriven av Charlotte Årling.

&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;
&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;
&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;
&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;
&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;
&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;&zwnj;

---

![Zaher]({{ "/assets/images/blog/zaher-foto-johan-falk.jpg" | prepend: site.github.url }})
_Foto: Johan Falk_

__Nyanlända Zaher Barood är en av flera som har fått arbete hos Väsbyhem via den specialiserade jobbförmedlingen Just Arrived. Att ha ett jobb betyder oerhört mycket för honom. – Jag är med och bygger samhället, betalar skatt och får en inblick i hur företagen här fungerar, säger han.__

I Syrien pluggade Zaher Barood företagsledning med inriktning mot små och medelstora företag. I Sverige måste han börja om.

Zaher Barood fick uppehållstillstånd i Sverige i somras. Han anmälde sig till svenska för invandrare (SFI) och registrerade sig hos Just Arrived, som förmedlar enklare korttidsjobb för nyanlända. Efter två ströjobbsdagar hos Väsbyhem med att slänga storsopor, måla en källare och annat fix frågade de om han ville jobba hos dem en dag i veckan, hela hösten. Han tackade ja.

"Huvudarbetet är att gå runt i området och titta på att lampor, dörrar, väggar, glasrutor och trapphus i fastigheterna är okej. Exempelvis om låset på en dörr inte fungerar så skriver jag en rapport så att det åtgärdas. I början skrev jag rapport även när det var lampor som inte fungerade, men nu fixar jag dem direkt" säger Zaher Barood.

Han har fått förlängt över vintern och ska nu börja jobba två dagar i veckan mot tidigare en.

"Jag hoppas få fast anställning här på Väsbyhem om några månader", säger han.

__Vad betyder det här jobbet för dig?__

"Det betyder så mycket. Det betyder att jag är en person som alla andra här i Väsby, att jag är med och bygger samhället, betalar skatt och får en inblick i hur företagen här fungerar – som är helt annorlunda mot i Syrien. Här jobbar alla med varandra, det är vänligare. Man kan prata med chefen, skoja, fika. Det är jättebra för mig att komma in i företaget och se hur det fungerar. Det är viktigt att jobba för att bli en del av samhället."

Att genomföra hela den här intervjun på svenska är inget problem alls för Zaher Barood. Han läser SFI fyra dagar i veckan och de dagar som han jobbar på Väsbyhem får han öva på det han har lärt sig.

När han är klar med SFI och komvux är den nya drömmen att läsa till socionom.

"Om ett år kanske. Men jag behöver ha ett fast jobb på Väsbyhem eller på något annat företag. Här i Sverige kan man studera när man vill, även när man jobbar."

<br><br><br>

---

Den här artikeln postades ursprungligen på stockholmdirekt.se och [här kan du läsa orginal artikeln](http://www.stockholmdirekt.se/nyheter/jag-ar-med-och-bygger-samhallet/repdpnpls!1rOV9ve@zTt29u1FgbyBCg/) skriven av Charlotte Årling.

---

{% include blog/post_footer.html %}
