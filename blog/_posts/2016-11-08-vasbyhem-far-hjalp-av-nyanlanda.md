---
layout: post
title: Väsbyhem hjälper och får hjälp av nyanlända
locale: sv
---

![Zaher]({{ "/assets/images/blog/zaher-foto-johan-falk.jpg" | prepend: site.github.url }})
_Foto: Johan Falk_

__Väsbyhem har sedan i våras ett samarbete med organisationen Just Arrived. Just Arrived har tagit fram en webapplikation som underlättar för nyanlända och företag att få kontakt med varandra.__

Just Arriveds projekt handlar om att göra det enklare för nyanlända att snabbare komma i arbete, bygga nätverk och skapa sig ett CV. Man har i projektet även hittat ett sätt att lösa arbetsrättsliga hinder för arbetsgivaren genom ett samarbete med Frilans Finans som tar hand om alla skatter, sociala avgifter och försäkringar.

Samarbetet med Just Arrived uppfattas från Väsbyhems sida som mycket lyckat och uppskattat av både den egna personalen och de arbetssökande vi tagit emot.

– Att företag som Väsbyhem inser värdet av att engagera de nyanlända personer som kommer hit är det som gör hela skillnaden för dessa individer. Vi är mycket stolta över att kunna erbjuda en hållbar tjänst som skapar affärsnytta, som i sin tur leder till ökad integration, säger Andreas König, grundare och VD Just Arrived.

Den första att bli erbjuden jobbuppdrag hos Väsbyhem under sommaren var Zaher, som kom till Sverige från Syrien i augusti 2015. Sedan dess har det hunnit bli flera uppdrag av olika karaktär, allt från att vara ute på fältet till kontorsarbete och han har snabbt blivit en i gänget.

– Samarbetet med Just Arrived fungerar jättebra! För mig som förvaltare på Väsbyhem, så är det ett mycket smidigt sätt att få snabb hjälp vid uppkomna behov inom vår verksamhet. Det är samtidigt otroligt givande att få bidra till att skapa bryggor mellan arbetsmarknaden och nyanlända, säger Daniel Aronson på Väsbyhem.

– Fokus på integration och att få fler personer i arbete har hög prioritet i Upplands Väsby kommun. Därför är det glädjande att Väsbyhem i samarbete med den ideella organisationen Just Arrived kliver fram ytterligare och tar ett ännu större ansvar än tidigare, säger Mathias Bohman (S) kommunstyrelsens ordförande.

[Läs orginalet på SABO.](http://www.sabo.se/aktuellt/nyheter_m/2016/nov/Sidor/Vasbyhem-hjalper-och-far-hjalp-av-nyanlanda.aspx)
