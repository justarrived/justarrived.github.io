---
title: Dags att flytta in i Norrsken House!
date: 2017-01-13 00:00:00 Z
categories:
- blog
layout: post
author: per
locale: sv
list_cover: norrsken-house-facade.jpg
og_image: "/assets/images/blog/norrsken-house-facade.jpg"
---

Som vi väntat! På måndag tar vi vårt pick och pack och promenerar bort till vårt nya hem [Norrsken House](https://www.norrskenfoundation.org/#norrskenhouse) som slår upp dörrarna för första gången. I och med detta tackar vi [Universum Group](http://universumglobal.com) för att vi fått sitta i 6 månader på ert inspirerande kontor på Jakobsbergsgatan 22 i Stockholms absoluta mittpunkt. Tack för alla hejarop, kaffestunder och härliga kalas - och inte minst för att ni varit så bra ambassadörer för vår verksamhet!


![Norrsken House](/assets/images/blog/norrsken-house-facade.jpg)

För er som är nyfikna på vårt nya hem kan vi berätta att Norrsken House är byggt i en gammal spårvagnshall på 2400 kvm och passar Just Arrived särskilt bra eftersom det inte är ett traditionellt kontorshotell. Här profilerar man sig mot entreprenörer som använder teknik för att påverka samhället till det bättre - häftigt va?

Vi ser fram emot att dagligen dela kunskap, inspireras av och skapa synergier med de andra organisationer och individer som från och med måndag kallar det sitt hem. Med 15 anställda är Just Arrived ett av de största teamen som kommer husera i Norrsken House.

{% include blog/post_footer.html %}
