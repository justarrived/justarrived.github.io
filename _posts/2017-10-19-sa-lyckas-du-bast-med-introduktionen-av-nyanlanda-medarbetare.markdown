---
title: Så lyckas du bäst med introduktion av nyanlända medarbetare
date: 2017-10-19 12:34:00 +02:00
categories:
- nyanland
tags:
- nyanländ
locale:
- sv
layout: post
list_cover: "/uploads/sa-lyckas-du-med-integration-av-nyanlanda.png"
---

![Så lyckas du bäst med introduktion av nyanlända medarbetare](/uploads/sa-lyckas-du-med-integration-av-nyanlanda.png)

En bra introduktion skapar grunden för att din nya medarbetare snabbt kommer in i arbetet och kan prestera fullt ut. När din nya  medarbetare inte är ny bara på din arbetsplats, utan kanske också ny i Sverige finns det några saker som kan vara extra bra att tänka på. Vi delar med oss av några tips nedan:

**Starta introduktionen innan första arbetsdagen**
Redan innan första arbetsdagen är det bra att gå igenom praktiska detaljer som arbetstider, arbetskläder eller eventuella klädkoder samt en enkel sammanställning på hur första dagen kommer att se ut. Ofta är det vanligt att detta mailas ut i form av policies eller en personalbok, men självklart är det extra värdefullt om det kan kompletteras även med ett fysiskt möte, med chans att ställa frågor direkt.

**Svenska språket**
Se gärna till att viktiga instruktioner finns skriftligt. Då kan man enkelt gå tillbaka och läsa igen och risken för missuppfattningar minskar. Och om svenskan är knagglig i början kan det vara väldigt bra med dubbla instruktioner på både svenska och engelska. Det bidrar också till att snabbare utveckla språket  Att komma ut i arbetslivet är en viktig del i att lära sig svenska för nyanlända. Därför är det oftast uppskattat att det pratas svenska på fikarasten även om det går lite knaggligt. Kom ihåg att man ofta förstår bättre än pratar, och gärna vill öva talet.

**Lunch, kaffe och AW**
Var gärna extra tydlig med att berätta och gå igenom hur några praktiska rutiner fungerar just hos er. Brukar ni går ut och äta tillsammans, eller äter de flesta medhavd matlåda? Har ni After Work tillsammans ibland?  Finns det gemensamma fikastunder inplanerade på regelbunden basis  eller är det mer upp till var och en att ta paus? För någon som är ny i Sverige är sociala stunder med kollegor värdefulla, både för att utveckla svenskan, knyta nya kontakter och lära sig mer om Sverige. Uppmuntra gärna resten av teamet att aktivt bjuda med sin nya kollega på exempelvis fika och lunch.

**Semester, vab och sjukdom**
Om man när ny i Sverige kan det vara extra värdefullt att få en genomgång kring vad som gäller när det kommer till VAB, semester, sjukdom  eftersom det kan finnas skillnader mot vad man är van vid sedan tidigare.. Om ni har en personalhandbok som inte finns på engelska kan det vara en idé att översätta utvalda delar.

**Berätta om beslutsfattande, ansvar och befogenheter**
Många organisationer i Sverige är ganska platta och med mycker ansvar på den enskilde individen. Det kan vara bra att vara medveten om att det inte alltid ser ut så i andra delar av världen där man ofta är van med att chefen tar alla beslut och kanske ofta också detaljstyr arbetet. Genom att vara tydlig med vilka ansvar och befogenheter din medarbetare har blir det lättare från början.

**Uppmuntra till frågor**
På många arbetsplatser i världen anses det vara negativt att inte kunna något. Var därför gärna tydlig med att det är OK att fråga när man inte vet eller inte förstår. Genom att själv ställa mycket frågor visar du det även med handling.

**Regelbunden uppföljning behöver inte vara komplicerad**
För en ny medarbetare kan det vara skönt att veta att det finns inplanerade möten. 1-2 avstämningar i veckan brukar funka fint. De behöver inte vara långa, en kvart och en kopp kaffe kommer man långt på. Låt dessa möten främst vara sociala med tid för frågor och hur det går.
