---
title: "För oss är Yassin en stor tillgång, både som kollega och som person"
date: 2018-02-09 10:15:00 +02:00
author: yvonne
categories:
- arbetsgivare
tags:
- arbetsgivare
- arbetstagare
locale:
- sv
layout: post
list_cover: "/uploads/yassin-pa-nudie.jpg"
list_cover_bg_pos: center center
---

![Yassin på Nudie](/uploads/yassin-pa-nudie.jpg)

Nudie Jeans är ett Göteborgsbolag som säljer jeans över hela världen. Just Arrived har hjälpt till att hitta skräddare till deras repair shops i både Göteborg och Stockholm och vi passar på att byta några ord med Sandra Barenfeld,regionchef i Stockholm, där Yassin Jemal sedan september hjälper till att ge slitna jeans nytt liv.

__Hållbarhet genomsyrar allt vi gör__

> Vi är ett företag där hållbarhet genomsyrar allt vi gör. Från vilka material vi väljer till våra kläder och till vilket kaffe vi dricker på kontoret. För bidra till mindre slöseri av resurser är det ett naturligt val för oss att laga våra kunders jeans när de har blivit utslitna. Dessutom är de ju oftast då de är som skönast, tillägger Sandra med ett skratt.

__Avlastning för personalen och förbättrad service för kunderna__

Tidigare har all lagning av skett av personalen som arbetar i butikerna.

> Alla som jobbar hos oss kan laga jeans. Det är extremt uppskattat av våra kunder. Förra året lagade vi totalt 49 000 par jeans i världen, säger Sandra. Efterfrågan är hög och tyvärr innebar det ibland också långa väntetider. För att kunna ge snabbare service och för att avlasta personalen i butikerna bestämde vi oss för att ta in förstärkning i form av extra skräddare. Att göra det genom Just Arrived och därmed ge någon som är ny i Sverige chansen att komma in på arbetsmarknaden kändes som ett naturligt val för oss. Nu med facit i hand vet vi att vi valde rätt. Allt har gått väldigt smidigt och vi är väldigt nöjda med samarbetet.

Yassin Jemal, kommer från Eritrea. Sedan september 2017 kombinerar han studier i svenska med att jobba halvtid  som skräddare för Nudie i Stockholm. Här kommer hans tidigare skräddarerfarenhet väl till pass.

> Vi är verkligen så glada över att ha Yassin hos oss! Först och främst innebär han som kollega att butikspersonalen inte har lika stor belastning och mindre stress. Något som självklart gynnar våra kunder då vi har minskat väntetiderna på att få sina jeans lagade. Men också för på ett personligt plan har det varit roligt att lära känna  Yassin som blivit ett härligt tillskott i vårt team.

__Liten insats som skapar mycket mervärde__

På frågan om vilka råd Sandra vill dela med sig av till andra arbetsgivare som vill ge utrikesfödda och nyanlända en väg in till svensk arbetsmarknad svarar hon så här:

> Kör bara! Ja tycker inte att man ska vara orolig för att testa. Det gäller självklart att ha en rak och tydlig dialog med rekryteraren så att förväntningarna blir rätt. Det blir också viktigt att ge personen en bra möjlighet att komma in i gruppen.  Bjud med på luncher och middagar utanför jobbet om ni har det. Om inte svenskan är helt perfekt kanske man får anstränga sig lite, lite, mer när man pratar och tänka på att alla uttryck inte alltid är helt enkla att förstå. Men det är en väldigt liten insats i förhållande till vad det ger. Hos oss är alla bara positiva, både för vad Yassin tillför som person men naturligtvis också för det goda jobb han utför.
