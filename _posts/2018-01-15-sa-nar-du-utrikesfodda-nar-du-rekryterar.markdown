---
title: Så når du utrikesfödda när du rekryterar
date: 2018-01-15 09:00:00 +02:00
author: anna
categories:
- arbetsgivare
tags:
- arbetsgivare
locale:
- sv
layout: post
list_cover: "/uploads/dandelion.jpg"
---

![Så når du utrikesfödda när du rekryterar](/uploads/dandelion.jpg)

Allt fler organisationer vill gärna anställa nyanlända och utrikesfödda, men vet inte alltid hur man når ut till målgruppen. Anna Hörnmark är konsultchef på Just Arrived och har rekryterat och intervjuat hundratals utrikesfödda kandidater. Här delar hon med sig av några tips.

#### Det börjar med grundarbetet

En lyckad rekrytering startar med bra förståelse för vem ni behöver. Hur ser teamet ut idag? Vilka kompetenser saknas eller behöver förstärkas? Inte minst, hur ser era kunder ut? Idag är 1,7 miljoner av Sveriges befolkning född utanför Sverige. Att kunderna känner igen sig bland era medarbetare blir både värdefullt och kan öka affärerna.

Fundera gärna över om flytande svenska är nödvändigt för tjänsten. Det är ett vanligt krav som ibland är helt befogat, men ibland kommer med av gammal vana. Då utesluts automatiskt många utrikesfödda. I Sverige pratar vi överlag bra engelska och de flesta utrikesfödda vill gärna prata svenska och ser ett arbete som en väg för att utveckla sina färdigheter. Min erfarenhet är att det brukar fungerar finfint även om inte svenskan är helt hundra från början.

Krav på körkort också något som ofta försvårar för nyanlända som inte hunnit få svensk körkort. Det är överlag alltid bra att fundera över vad som är direkta krav för att kunna sköta jobbet och vad som är önskvärt.

Ofta sätter vi väldigt tydliga krav på hur lång tidigare erfarenhet man ska för för jobbet. Erfarenhet i sig innebär inte automatiskt att man är bra på jobbet. Här kan det istället vara en idé att lista vilka uppgifter som ska utföras.

#### Platsannonsen

Fundera över hur du skriver platsannonsen. Finns det ord och termer som är branschspecifika som kan vara svåra att förstå om man inte kan svenska? Ibland kanske ni till och med använder termer eller förkortningar som är svåra att förstå alls om man inte jobbar hos er?

Tänk på vilka bilder ni använder för skapa igenkänning och en vilja att arbeta hos er.

#### Att nå ut med annonsen

Tänk på att om man är ny i Sverige är det inte säkert att man har koll på vanliga sajter för platsannonsering, som exempelvis Monster, Metrojobb och Blocketjobb. Det är inte heller i alla länder där det är naturligt att ha en LinkedInprofil. Många som kommer nya till Sverige vänder sig till Arbetsförmedlingen för att hitta jobb. Genom att lägga ut din annons hos dem också kan du nå ut till kandidater du kanske inte når annars. Det kostar inget att lägga upp en annons hos AF.

#### Ditt nätverk

Att använda sig av kontakter är en vanlig väg för arbetsgivare att hitta nya medarbetare. För att inte riskera att rekrytera personer som är en kopia av dig själv är det bra att fundera över hur ditt nätverk ser ut. Är det väldigt homogent kanske det är en idé att se hur du själv kan fler nyanlända och utrikesfödda. Det finns flera organisationer som underlättar enkla möten. Till exempelvis [Welcome Movement](http://welcomemovement.se/?utm_source=justarrived&utm_medium=blog), [Öppna Dörren](http://www.oppnadorren.se/?utm_source=justarrived&utm_medium=blog) och [Kompis Sverige](http://kompissverige.se/?utm_source=justarrived&utm_medium=blog). Förhoppningsvis får du både vänskap och ett bredare nätverk när du ska rekrytera.

Lycka till!

Anna Hörnmark, Just Arrived
